نقلاً عن جروب متضامن مع الطالبات المنقبات بمصر: السلام عليكم و رحمة الله وبركاته امبارح كنت مع الأستاذ *** المحامى (المتولى قضية إلغاء قرار منع النقاب فى الامتحانات) و قاللى إن لو أى بنت منعت من دخول الامتحان لازم تثبت الواقعة دى عشان تقدر بعد كدة تجيب حقها و عشان هو يقدر يساعدها إنما لو البنت مشيت و خلاص فممكن ال...جامعة تنكر أصلا إنها جت و يقولوا إن هى اللى تغيبت عن حضور الامتحان و محدش منعها و لا حاجة فبالنسبة للبنات اللى هتستخدم الكمامة كمحاولة أخيرة لتجاوز هذه المحنة إلى أن يحكم الله لنا ، لو منعت أى من دخول الامتحان بالكمامة تتوجه لأقرب قسم شرطة و تحرر محضر بالواقعة بس يكون معاها والدها أو أخوها أو تكلم الأستاذ نزار و هو لو يقدر هيروح معاها أو يبعت معاها محامى ، و لو القسم رفض تتوجه للنيابة. و الأستاذ نزار ادانى نص الكلام اللى هنكتبه فى المحضرو إليكم النص السيد الأستاذ رئيس نيابة / ….............................. تحية طيبة و بعد مقدمة لسيادتكم /......................... طالبة /........................ مقيمة /........................................ الموضوع توجهت لأداء امتحان مادة…......بكلية….....بالفرقة............جامعة.... .......اليوم........الموافق../../....و أنا ملتزمة بتعليمات وزارة الصحة بارتداء كمامة الوقاية من وباء انفلونزا الخنازيرو فوجئت بمنعى من أداء الامتحان لهذا السببتوجهت لقسم شرطة …........لعمل محضر إثبات حالة فرفض القسم عمل المحضرلذلكأتقدم لسيادتكم بهذا البلاغ لاتخاذ اللازم قانوناً تجاه عمل محضر إثبات حالة و أطلب إصدار قرار بتمكينى من أداء الامتحان ياريت يا جماعة ما نتهاونش بموضوع المحضر دة عشان لما نقابل ربنا نبقى عملنا اللى علينا و أخذنا بالأسباب لآخر لحظة .و أوصيكن بالدعاء لإن إن شاء الله يوم الاتنين القادم المحكمة الإدارية العليا هتنظر فى أول طعن فى الحكم الصادر من مجلس الدولة.جزاكم الله خيرا يا جماعة و ثبتكن الله أخواتى الحبيبات و رزقكن الإخلاص و القبول. منقـــول --